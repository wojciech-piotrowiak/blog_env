---
title: Nowa seria wpisów - narzędzia
layout: post
status: publish
published: true
date: '2018-04-14 19:42:51 +0200'
date_gmt: '2018-04-14 19:42:51 +0200'
categories:
- narzędzia
---

<p>Kolejny pomysł na serię wpisów - będę opisywał jakie narzędzia przydają mi się w pracy, jakie są ich słabe i mocne strony. Na początek narzędzia sieciowe, najpierw program ngrok i wireshark do nasłuchiwania ruchu a w kolejnym odcinku jmeter, postman i gatling do tworzenia wywołań.</p>
<h2>Ngrok</h2>
<p>Ngrok, jest usługą która umożliwia tunelowanie http i https czyli przekazywanie ruchu z punktu A do punktu B. Jest to potrzebne gdy chcemy przetestować komunikację między komputerami na których nie ma możliwości nasłuchu sieci, ani pozyskania informacji z logów.</p>
<p>Na potrzeby testów wystarczy adres drugiego komputera zamienić na adres tunelu, a tunel prześle ten ruch na inny adres gdzie mamy możliwość pełnej analizy wiadomości.</p>
<p>Punkt wejściowy jest publicznym adresem www, który jest definiowany przez stronę <strong>ngrok.com</strong>, punkt B to nasz lokalny komputer. Połączenie zestawiane jest w momencie uruchomienia klienta na komputerze, klient to darmowa aplikacja do ściągnięcia z strony<strong> ngrok.com</strong> (w tej chwili jest aż 8 rożnych wersji pod kilka systemó;w).</p>
<p>W wersji darmowej sesja jest ograniczona i trwa 8 godzin, istnieje kilka płatnych pakietów, które umożliwiają szereg dodatkowych opcji. W systemach linux i mac nie ma potrzeby instalacji, program wystarczy uruchomić z linii komend by usługa zaczęła działać:</p>
<p><img class="aligncenter size-full wp-image-184" src="https://www.wojciechpiotrowiak.eu/wp-content/uploads/2018/04/ngrokConsole.jpg" alt="" width="736" height="441" /></p>
<p>Na powyższym obrazku mamy pełen podgląd sytuacji, sesja jest aktywna, jest link do podglądu ruchu w przeglądarce, są dwa publiczne adresy http i https oraz statystyka na samym dole.</p>
<p>Podgląd w przeglądarce dostarcza wszystkich szczegółów na temat pakietów, payload, headery itp:</p>
<p><img class="aligncenter size-large wp-image-185" src="https://www.wojciechpiotrowiak.eu/wp-content/uploads/2018/04/ngrokWeb-1024x591.jpg" alt="" width="840" height="485" /></p>
<p>W praktyce program sprawdza się znakomicie, nie ma żadnego problemu z firewallami, połączenia po https nie generują błędów. Program widziałem po raz pierwszy na jednej z konferencji, natomiast pamięć odświeżył mi kolega z pracy Marcin :)</p>
<h2>Wireshark</h2>
<p>Wireshark jest darmowym narzędziem typu sniffer, które umożliwia nasłuch ruchu sieciowego. Działanie programu polega na wymuszeniu specjalnego trybu 'promiscuous' na karcie sieciowej, dzięki czemu wszystkie pakiety są możliwe do odczytania. Program jest na bieżąco aktualizowany, posiada bogaty interfejs graficzny i można go zainstalować na wielu systemach operacyjnych.</p>
<p><img class="aligncenter size-large wp-image-188" src="https://www.wojciechpiotrowiak.eu/wp-content/uploads/2018/04/wireshark-1024x586.jpg" alt="" width="840" height="481" /></p>
<p>To co wyróżnia ten program od innych to duże możliwość filtracji pakietów , łatwość użycia, obsługa wielu protokołów sieciowych, pluginy i dekodowanie na żywo. Wireshark nie ma możliwości przeprowadzenia ataku typu man in the middle więc nie jest traktowany przez administratorów jakie narzędzie zagrażające bezpieczeństwu.</p>
<p>Jeśli musimy rozwiązać problem sieciowy, sprawdzić błąd połączenia w aplikacji do której nie mamy kodu, lub aplikacja zawsze łączy się z adresem którego nie możemy zmienić, to Wireshark może nam pomóc.</p>
<p>&nbsp;</p>